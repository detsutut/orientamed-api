1. Sviluppo di criteri classificativi per la spondiloartrite assiale (parte II): validazione e selezione finale (ASAS)
I nuovi criteri classificativi della spondiloartriti assiali selezionati dalla Società Internazionale per la Valutazione della Spondiloartrite (ASAS) sono due: la presenza di sacroileite (definita sia tramite radiografia sia attraverso l'infiammazione attiva delle articolazioni sacroiliache tramite imaging a risonanza magnetica) più almeno una caratteristica clinica tipica della spondiloartrite oppure la presenza dell’antigene HLA-B27 più almeno altre due caratteristiche cliniche tipiche della spondiloartrite.

1.1. Risultati
Pazienti eleggibili devono avere necessariamente una lombalgia cronica(da più di tre mesi) di origine sconosciuta (senza diagnosi definitiva) esordita prima dei 45 anni di età, con o senza sintomi articolari periferici.

I criteri classificativi finali per la spondiloartrite assiale (SpA) selezionati dalla Società internazionale di valutazione della spondiloartrite (ASAS) comprendono sia pazienti con che senza sacroileite radiografica definita. Secondo i criteri, un paziente con mal di schiena cronico (>3 mesi) e con un'età di insorgenza inferiore a 45 anni può essere classificato in presenza di sacroileite (definita sia tramite radiografia sia attraverso l'infiammazione attiva delle articolazioni sacroiliache tramite imaging a risonanza magnetica) più almeno una caratteristica clinica tipica della spondiloartrite oppure in presenza dell’antigene HLA-B27 più almeno altre due caratteristiche cliniche tipiche della spondiloartrite. Sensibilità 82.9%, specificità 84.4%; n = 649 pazienti con dolore cronico alla schiena ed età di insorgenza inferiore a 45 anni. Il braccio di imaging (sacroileite) da solo ha una sensibilità del 66,2% e una specificità del 97,3%.

Le caratteristiche della spondiloartrite sono la lombalgia infiammatoria, l'artrie,l'entesite,l'uveite,la dattilica, la psoriasi, il morbo di Crohn/colite ulcerosa, una buona risposta agli anti infiammatori non steroide (FANS), un'anamnesi familiare di spondiloartrite, HLA-B27 e un alto livello di PCR (proteina C-reattiva).

Per quanto riguarda la lombalgia infiammatoria, le seguenti caratteristiche sono state registrate (si vs no): un esordio insidioso, rigidità mattutina, miglioramenti con esercizio fisico, miglioramenti con il riposo, dolore alla natica a lateralità alternante, dolore notturno che migliorava alzandosi dal letto.
Una buona risposta del mal di schiena ad una dose piena di medicinali anti-infiammatori non steroidei (FANS) è stata definita come marcato miglioramento o piena risoluzione della lombalgia. 
É stata inoltre documentata la presenza di manifestazioni extraspinali (presenti o passate), cioè, entesite, artrite periferica, uveite, dattilite, psoriasi, Malattie Infiammatorie Croniche Intestinali (IBD o MICI) e una storia familiare positiva di spondiloartrite (spondilite anchilosante, artrite reattiva, psoriasi, IBD o MICI, uveite).
Sono state fatte radiografie del bacino a tutti i pazienti e la sacroileite è stata classificata per ogni articolazione sacroiliaca separatamente (classi da 0 a 4) secondo i criteri di New York modificati.
I risultati della risonanza magnetica sono stati documentati come presenza o assenza di segni
tipici di infiammazione attiva.
Da un punto di vista clinico è stato deciso che coloro che rispondono scarsamente al FANS non dovrebbero essere esclusi dall'essere classificati come affetti da spondiloartrite tramite il braccio clinico dei criteri.

1.2. Discussione
Questi criteri comprendono pazienti con sacroileite radiografica accertata (che sarà classificata come spondiloartrite assiale)e anche pazienti che non hanno (ancora) sviluppato una sacroileite radiografica e, pertanto, sono definiti come spondiloartrite assiale non radiografica.
Sebbene la performance dei criteri in questo studio non è stata compromesso dall'esclusione di parametri quali PCR, dattilite o IBD/MICI, il gruppo ASAS ha ritenuto che questi parametri dovessero essere mantenuti nell'elenco perché rappresentano domini riconoscibili nell’ambito delle caratteristiche cliniche della spondiloartrite. Da notare: le misure di mobilità della colonna vertebrale non sono state incluse nei nuovi criteri perché non differenziavano tra spondiloartrite assiale e assenza di spondiloartrite in pazienti con malattia relativamente precoce.
Nei nuovi criteri, la sacroileite attiva alla risonanza magnetica come uno dei parametri di imaging richiede la presenza evidente di lesioni infiammatorie attive, rappresentate da edema osseo e sinovite, che sono tipicamente visibili nella sacroileite associata alla spondiloartrite.