1. Definizione EULAR dell'artralgia sospetta per progressione verso l'artrite reumatoide
Durante la transizione verso l'artrite reumatoide (AR) molti pazienti attraversano una fase caratterizzata dalla presenza di sintomi senza presentare sinovite clinicamente evidente. Questi sintomi non sono ben caratterizzati.
Questo studio si propone di definire le caratteristiche cliniche dei pazienti con artralgia che sono considerati a rischio di AR.
Un modello multivariato basato sui dati ha identificato sette parametri rilevanti per caratterizzare pazienti con artralgia a rischio di artrite reumatoide: durata dei sintomi <1 anno, sintomi delle articolazioni metacarpo-falangee (MCF),durata della rigidità mattutina ≥60 min, sintomi più gravi al mattino presto, parente di primo grado con RA, difficoltà a stringere il pugno e squeeze test/test della gronda positivo delle articolazioni MCF.

1.1. Introduzione
Lo sviluppo dell'artrite reumatoide (AR) è un processo a più fasi: (1) presenza di fattori di rischio genetici e ambientali per l'AR, (2) autoimmunità sistemica associata alla AR, (3) sintomi senza artrite clinica, (4) artrite indifferenziata e infine (5) AR. I pazienti con artralgia clinicamente sospetta (CSA) presentano sintomi articolari senza segni clinici di artrite e sono considerati a maggior rischio di progressione verso l'AR. 
L'artralgia clinicamente sospetta (CSA) non è di per sé una malattia, ma una combinazione di sintomi e segni. È stato previsto che le caratteristiche cliniche da sole non sono sufficientemente predittive di AR, che una combinazione di fattori clinici e altri fattori (esempio autoanticorpi, risultati di imaging) sono necessari per identificare i pazienti con AR imminente.
