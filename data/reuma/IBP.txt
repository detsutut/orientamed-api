1. Lombalgia infiammatoria
La lombalgia infiammatoria  è un importante sintomo  nei pazienti affetti da spondiloartrite assiale (SpA) e rilevante per la classificazione e la diagnosi.
Cinque parametri spiegano meglio la lombalgia infiammatoria secondo esperti e sono: il miglioramento con l'esercizio fisico, il dolore notturno, l’insorgenza insidiosa, l’età d'insorgenza inferiore ai 40 anni e nessun miglioramento con il riposo.
Tre parametri non contribuiscono in modo indipendente alla lombalgia infiammatoria: durata della lombalgiamaggiore di 3 mesi, dolore alternato ai glutei e rigidità mattutina.
I nuovi criteri rappresentano una sorta di sintesi dei criteri esistenti. I criteri 'esordio della malattia a un'età inferiore ai 40 anni', 'esordio insidioso' e 'miglioramento con l'esercizio fisico' rappresentano anche tre dei cinque criteri di Calin. È interessante notare che la 'rigidità mattutina' è stata sostituita da 'dolore notturno', che descrive un dominio in qualche modo simile.
Il valore della rigidità mattutina come parametro della lombalgia infiammatoria sembra essere migliore quando c'è una differenziazione tra minore di 30 minuti e maggiore di 30 minuti.
In generale, tuttavia, la durata dei sintomi maggiore di 3 mesi rimane un importante parametro da valutare per pazienti con lombalgia non specifica,  quale criterio richiedente ulteriori accertamenti anche prima di considerare la spondiloartrite assiale (SpA ) come una possibile diagnosi e definire se la lombalgia abbia le caratteristiche della lombalgia infiammatoria.
